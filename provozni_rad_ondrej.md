# Provozní řád

Hackerspace nebo hackspace je místo, kde se lidé s podobnými zájmy v oborech jako počítače, technologie, digital art či electronic art mohou setkat, prohlubovat nebo navazovat nové sociální vazby a spolupracovat na různých projektech shrnujících vědění z jednoho nebo více těchto oborů.
Hackerspace bývá poměrně otevřená komunita, často má podobu blízkou dílně, laboratoři, pořádají se zde přednášky, samovolně se utvářejí týmy spolupracující na konkrétním projektu. Hlavní výhodou je sdílení vědomostí a prostředků pro realizaci zajímavých projektů, které by běžný kutil doma „na koleně“ pravděpodobně sám nedokončil. Mnoho hackerspaců přispívá do různých free software komunit a alternativních medií.
(zdroj: https://cs.wikipedia.org/wiki/Hackerspace)


Vstup do Pirate Space Brno
--------------------------
- vstup je umožněn osobám starším 18 let na vlastní zodpovědnost
- každý příchozí zapíše svůj příchod do návštěvní knihy
- neomezený vstup do Pirate Space Brno mají tito lidé (a zároveň mají klíče, dále klíčníci):
  - Ondřej Kotas (zároveň Kastelán)
  - Tomáš Vymazal
  - Tomáš Koláčný
  - Petr Springinsfeld
  - Jan Můčka
  - Markéta Gregorová
  - Róbert Čuma
  - Michal Urbánek (zároveň Neformální zástupce kastelána)
  - Radek Holomčík
- hosté mají umožněn vstup kdykoliv na zodpovědnost otevírajícího klíčníka
- veřejnost je na nahlášenou veřejnou akci vpuštěna na zodpovědnost organizátora akce
- členové České pirátské strany mají umožněn vstup do PSB i bez přítomnosti klíčníka. Zodpovědnost za tyto osoby přejímá klíčník, který PSB otevře nebo zapůjčí klíče. Tuto skutečnost nahlásí ostatním klíčníkům


Úklid
-----
- prostor udržujeme v čistotě a chováme se zde, jako doma -
- kromě placeného úklidu, který probíhá jednou týdně, zde nejsou žádní otroci - po sobě si uklízí každý sám
- politou podlahu či podrobený stůl dotyčný bezprodleně uklidí
- každý vrátí sklenice donesené z kavárny zpět před jejich zavírací dobou, odnese zároveň všechny ostatní prázdné sklenice
- PSB udržujeme ideálně v čistším stavu, než v jakém jsme do něj přišli


Otevírání dveří
---------------
- dveře otevírá zásadně dveřník (putovní funkce)
- prvním dveřníkem se stává klíčník, který otevřel PSB, poté se aplikuje pravidlo štafety: poslední, komu se šlo otevřít na zazvonění, se stává dveřníkem.


Konání veřejných akcí (ohlašování, organizace, rezervace místností)
-------------------------------------------------------------------
- konání libovolné akce v PSB je nutné minimálně 3 dny dopředu oznámit v kalendáři PSB
- v kalendáři je taktéž nutné specifikovat místnosti, které jsou na akci blokovány (tímto vzniká rezervace prostor)
- za všechny vpuštěné osoby do PSB v době konání akce zodpovídá organizátor akce
- organizátor zajišťuje, aby prostor byl připraven na akci (předem dá vědět co potřebuje - židle, stoly, projektor, pc, ...)


Nářadí (zapůjčování, údržba)
----------------------------
- Veškeré nářadí je možné zapůjčit na práci v PSB
- Není možné bez předchozí domluvy s kastelánem (či jeho neformálním zástupcem) odnášet nářadí mimo PSB
- v případě poškození kterékoliv části nářadí se tato skutečnost nahlašuje kastelánovi (či jeho neformálnímu zástupci) a zapíše do návštěvní knihy. Ten, kdo škodu způsobil, ji nahradí způsobem domluveným s kastelánem (či jeho neformálním zástupcem)
- veškeré zapůjčené nářadí se vrací na původní místo, v čistém a provozuschopném stavu


Elektronické vybavení (používání)
---------------------------------
- veškeré elektronické vybavení je možné používat po zaškolení:
  - standardní vybavení jako rychlovarka, gril, PC atd. po podepsání BOZP
  - 3D tiskárny, 3D scanner, stojanová vrtačka apod. po zaškolení kastelánem (či jeho neformálním zástupcem)
- na PC je možné instalovat software pouze po předchozí domluvě s kastelánem (či jeho neformálním zástupcem)


Evidence majetku
----------------
- v PSB se nachází majetek, který má různé majitele
- každá věc má na sobě evidenční štítek a je zapsána do evidence majetku (ve štítku i databázi je zaznamenáno o jakou věc jde, ve které místnosti se věc nachází, kdo je její majitel, atd.)
- nález věci bez evidenčního štítku se nahlašuje kastelánovi (či jeho neformálnímu zástupci), koordinátorovi krajského sdružení (KoKS) nebo se zapíše do návštěvní knihy
